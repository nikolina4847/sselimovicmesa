<!DOCTYPE html>
<html lang="sr">
    <head>
        <title>Ахмет Шабо</title>
        <meta charset="UTF-8">
        <link rel="stylesheet" href="../stilovii.css">
        <style>
            p{ margin-left: 2cm;
            margin-right: 2cm;
        }
        </style>
    </head>
    <body>
        <nav>
            <ul>
                <li><a href="../index.html">Увод</a></li>
                <li><a href="bio.html">Меша Селимовић</a></li>
                <li><a href="dervis.html">Дервиш и смрт</a></li>
                <li><a href="tvrdjava.html">Тврђава</a></li>
                <li><a href="nurudin.html">Ахмед Нурудин</a></li>
                <li><a href="sabo.html">Ахмет Шабо</a></li>
                <li><a href="zajednicko.html">Заједничко између Ахмеда Нурудина и Ахмета Шабе</a></li>
                <li><a href="info.html">Подаци о уреднику сајта</a></li>
            </ul>
        <h1>Ахмет Шабо- друга могућност у животу</h1>
        <h2>Пријатељство у очима Ахмета Шабе</h2>
        
        <p>Насупрот <a href="nurudin.html">Нурудину</a>, Шабо је био личност која је била уверена у то да је око нас много више добрих људи него што мислимо. По томе што је био песник, можемо закључити да је његова душа чиста и мирна, његова поезија је нетакнута прљавим речима. Све лоше емоције су потиснуте. На почетку романа <a href="tvrdjava.html" >„Тврђава“</a>, Шабо нам приповеда о рату у ком је био. Описао је два догађаја: први јесте када је његова страна заузела насип, а други јесте прича о жени која је трпела сексуално малтретирање од страна војника којима је помагала да би сачувала себе и децу. Нешто касније сазнајемо да га је цео рат учинио равнодушним. Није видео радост у победама током рата, био је згрожен убијањем и насиљем. Приликом преласка реке, током враћања за Босну, спасио је Мулу Ибрахима од утапања. Ибрахим се од страха унередио и замолио Шабу да то никоме не говори, што му је овај и обећао. Њих двојица су постали пријатељи, од Ибрахима је добио посао. За Ахмета је пријатељство било једно од пресудних мотива за срећан живот током тако ружног периода. Волео је да свакоме буде од помоћи без да тражи нешто заузврат, што можемо да видимо кроз његов однос са Махмутом Неретљаком. Неретљак је био старији човек који је током нереда и својих грешака на неко време протеран из Сарајева. Након десет година он се враћа из изгнанства и отвара радњу где продаје накит и дрангулије. Старији становници су га окарактерисали као лопова и лажова и ретко су му посећивали радњу, па је он почео да предаје арапски језик деци. Шабо је један дан дошао у продавницу и прокоментарисао да то што Неретљак подучава уопште није арапски, понудио му је да он деци предаје овај језик, без потребе да му Неретљак било шта плаћа. Ахмет му је помогао да сакупи неки новац, иако је знао да је првобитно ово био лукав потез и прљав начин зараде. Током радње видимо да је Ахмет пристајао увек на Неретљакове идеје о трговини. Улагао је новац у одећу и продао своју породичну кућу како би учествовао у Махмутовим идејама. Сваки пут је то био узалудно потрошен новац и нису никада удвостручили своју зараду. Никада Ахмет свом пријатељу није замерио, јер се Неретљак нашао њему у тешким ситуацијама и помагао. Такође, навела бих да је Неретљак често крао стварчице из Шабовог дома и да му овај то никада није замерио нити споменуо. Кда су Шабо и Осман чули како се Неретљаков син обраћа оцу, није га испитивао у тој ситуацији знајући да га вероватно боли. Ахмета као пријатеља можемо да    представимо и кроз ситуацију са Рамизом, младим говорником против вере и власти. Није га дуго знао, али је свој живот <i>„ставио на коцку“</i> како би га извео из тврђаве. </p>
        <h2>Ахмет Шабо у љубави</h2>
        <img style="float: right; margin: 45px;" src="../slikee/original.jpg" title="одломак из књиге Тврђава" width="250" height="200">
        <p>Шабо упознаје Тијану, младу девојку хришћанске вере са којом за кратко време ствара однос пун љубави. Они се венчавају и сведок им је Ибрахим. Она је прва особа пред којом је био „потпуно го и чист“. Испричао јој је све тешке моменте свог живота, слушао је њене савете. За њега она је све. Живели су у стану који се налазио испод пекаре. Тамо је зими било пријатно и топло, а током лета неподношљиво вруће. Често су са њима живели  пацови и разне бубице. Тијане се бојала свих тих животињица, али била је срећна са Ахметом па томе се трудила да не придаје значај. Њена породица је била увређена њеном удајом за муслимана па су је одбацили. Шабо није имао никога, сви су умрели од куге. Били су сами на свету. <i><b>„Троје нас је, у цијелом свијету само троје: моји прсти, њено тијело и његов уједначени дамар. Није важно шта се дешава у свету, није важно шта ће бити сутра, важан је овај час блаженства без мисли“</b></i> („Тврђава“, Меша Селимовић). Он је њу доживљавао као особу чији савети доводе до потпуног блаженства. То нам говори да Ахмет љубав гледа као мост који спаја све односе у животу. Љубав је за Ахмета била други мотив за срећан живот. Откада је Тијана била уз њега, сваки проблем се чинио мањим и безначајним него што заправо јесте.</p>
        <h2>Однос према различитој вери</h2>
        <img style="float: left; margin: 45px;" src="../slikee/lju.jpg" title="одломак из књиге Тврђава" width="250" height="200">
        <p>Ахмет није показивао анимозитет према хришћанству. Поштовао је неједнакости и то видимо из тога јер је оженио девојку друге вероисповести. Заправо, није много ни знао о вери своје жене (хришћанке), што видимо из њихове свађе када му Тијана пребацује јер се на њене датуме не обраћа пажња и када му први пут замера напуштање свега свог ради њихове љубави. </p>
        <h2>Мотив тврђаве</h2>
        <img style="float: right; margin: 45px;" src="../slikee/tvrd.jpg" title="одломак из књиге Тврђава" width="400" height="300">
        <p>Ако би размишљали о мотиви тврђаве у овом делу, дошли би до закључка да то заправо представља темељ на ком се гради живот. Приказ једне стабилне особе која и док пролази кроз потешкоће верује у боље сутра. Он је био ситан у односу на много боље позициониране људе, али то никада није видео као сметњу. Сматра и да власт <i>„поједе“</i> оно људско у души и прави од нас чудовишта. Сачувао је своју људскост гледајући у добре стране свега што га окружује и чему се диви. У свему је видео лепоту, није смрт доживљавао као једини излаз из недаћа. Тврђава је њему била Тијана, њихова љубав, пријатељства која је неговао и сопствена жеља да се другима нађе у невољи</p>
        <footer id="autor">©Кесић Николина IV <sub>4</sub>, Гимназија "20. октобар"</footer>
    </body>
</html>